---
title: Bløde blåbær-figenbarer til de mindste
time: 40
yield: ca. 20 barer
img: /src/imgs/dsc09912.jpg
---

## Ingredienser

- 75g figner, tørrede
- 125g blåbær
- 3 dl hirseflager (eller havregryn) – afmålt FØR de blendes
- 1 tsk vaniljepulver/vaniljesukker
- ½ tsk bagepulver
- 2 æg
- ½ dl raps- eller solsikkeolie

## Sådan gør du

1. Kom figner i en skål og dæk dem med vand. Lad dem trække og blive bløde (45 minutter til 1 time inden du fortsætter med opskriften herfra).
2. Afmål hirseflagerne og blend dem til fint mel i en blender. Kom dem i en skål og bland med bagepulver og vaniljepulver.
3. Hæld vandet fra fignerne og skær dem i lidt mindre stykker.
4. I den tomme blender kommer du nu blåbær, æg, figner og olie og blender det til det har en jævn konsistens uden store klumper. Hæld over i skålen med hirsemelet.
5. Rør indholdet i skålen sammen og fordel i en lille franskbrødsform beklædt med bagepapir.
6. Bag ved 190 grader almindelig ovnvarme i 25-30 minutter til du har et fast 'brød'.
7. Afkøl og skær i skiver af 1-2 cm tykkelse som du igen deler i stave.

### Opbevaring og holdbarhed

Barerne kan fryses (op til 3 mdr.) eller opbevares i lufttæt boks (ca. 3 dage).

OBS: figner skal stå i blød i en time inden!
