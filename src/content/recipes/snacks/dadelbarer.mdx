---
title: Bløde æble-dadelbarer
time: 40
yield: ca. 20 små barer
img: ../../../imgs/dsc07324.jpg
---

## Ingredienser

- 1 æble
- ½ dl vand
- 10 dadler (fjern stenene)
- 2 æg
- ½ dl solsikkeolie eller rapsolie
- 3 dl havregryn (afmålt FØR de blendes)
- ½ tsk bagepulver
- ½ tsk kardemomme
- 1 tsk vaniljepulver

## Sådan gør du

1. Skræl æblet, fjern kernehuset og skær æblet i mindre tern.
2. Kom æbletern og vand i en lille gryde og kog til vandet er væk og æblerne møre. Blend æblet til en fin mos.
3. Kom havregryn i en tør og ren blender og blend dem til en fin havremel. Hæld over i en lille skål og bland bagepulver, kardemomme og vaniljepulver i havremelet.
4. Fyld herefter dadler, olie og æg i blenderen og blend det til en jævn masse. Sørg for der ikke er dadelklumper.
5. Nu hældes dadel-æggesnapsen i en røreskål og æblemos og havremel røres i.
6. Rør sammen til ensartet konsistens og fordel i en lille franskbrødform beklædt med bagepapir.
7. Bag ved 190 grader almindelig ovnvarme i 25-30 minutter til du har et fast 'brød'.
8. Afkøl og skær i skiver af 1-2 cm tykkelse som du igen deler i stave.

### Opbevaring og holdbarhed

Barerne kan fryses (op til 3 mdr.) eller opbevares i lufttæt boks (ca. 3 dage).
