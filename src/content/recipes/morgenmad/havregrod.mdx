---
title: Bagt havregrød
time: 20
yield: lille bradepande (20x20 cm)
img: /src/imgs/dsc01569.jpg
---

## Ingredienser

- 4 dl finvalsede havregryn
- 4 spsk mel (jeg har her brugt grahamsmel og mandelmel)
- 1/2 tsk vaniljepulver
- 1 stor banan
- 2 dl vand
- Pynt: et par skiver banan, æblestykker, blomme eller bær, lidt knust digestive kiks – til større børn kan man også tilføje hakkede nødder og et lille drys kanel

## Sådan gør du

1. Kom havregryn, mel og vanilje i en skål og bland det grundigt.
2. Mos bananen omhyggeligt med en gaffel og tilsæt den og vand til grynene. Rør sammen til en jævn, våd masse.
3. Fordel i en bradepande eller springform beklædt med bagepapir og tilføj ønsket pynt.
4. Bag i en forvarmet ovn ved 200 grader almindelig ovnvarme i 10-12 minutter til grøden er fast.
5. Lad køle så den er lun. Kan også serveres afkølet.

### Opbevaring

Opbevares i køleskab i op til 3 døgn eller fryses.
