---
title: Pizzastave m. gulerod til de mindste
time: 40
yield: ca. 25 stk.
img: /src/imgs/dsc00952.jpg
---

## Ingredienser

- 130g gulerod i helt små tern
- 2 æg
- 1 dl solsikkeolie eller rapsolie
- ½ dl vand
- 3 dl hvedemel
- 1 dl specialmel (en fuldskornsmel eller anden specialmel – jeg har brugt quinoamel)
- 1/3 tsk bagepulver
- 10 skiver pepperoni (eller 0,75 dl kyllingetern)
- 3 tsk tomatpuré

## Sådan gør du

1. Skræl gulerødder svarende til 130g og skær dem i bittesmå tern. Kom ternene i en lille gryde og dæk dem med vand og kog dem til de er møre og bløde. Hæld vandet fra og tag ½ dl af ternene fra i en lille skål. Resten af gulerodsternene blendes med en stavblender til en helt fin mos. Lad det afkøle lidt så det kun er lunt.
2. I en ren røreskål kommes æg, olie, vand og gulerodsmos. Rør sammen med en grydeske til en jævn konsistens.
3. Afmål mel og bland bagepulver heri. Skær pepperoni i helt bittesmå stykker.
4. Kom melblanding, pepperoni, tomatpure og resten af gulerodsternene i skålen og rør det hele grundigt sammen.
5. Beklæd en lille ovnfast bradepande (ca. 20 x 20 cm) med bagepapir og fordel dejen heri.
6. Bag i en forvarmet ovn ved 200 grader almindelig ovnvarme i 12-14 minutter.
7. Lad afkøle og udskær herefter i stave.

### Opbevaring

Stavene er fryseegnet (op til 3 mdr.) eller kan opbevares i køleskab (3 døgn).
