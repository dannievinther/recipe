---
title: Små frokostmuffins
time: 30
yield: 12 små eller 6 almindelige muffins
img: ../../../imgs/dsc09623.jpg
---

## Ingredienser

- 1 dl små broccolibuketter, skyllet grundigt (kan erstattes med fintrevet squash, gulerod eller små blomkålsbuketter)
- 1 dl skinketern/kyllingetern
- 1 dl revet ost
- 2 store æg
- ½ dl solsikkeolie eller rapsolie
- 2 spsk fuldkornshvedemel eller grahamsmel
- Hvis ikke til baby: ½ tsk salt
- Smør eller olie til formene

## Sådan gør du

1. Gør fyldet klar; skyl broccolien og skær den i små buketter, gør osten og skinke eller kylling klar.
2. I en røreskål blandes æg og olie grundigt. Pisk det sammen med et håndpiskeris.
3. Tilsæt alt fyldet til skålen og melet og vend det sammen.
4. Fordel i smurte forme og bag i en forvarmet ovn ved 200 grader almindelig ovnvarme i 12-14 minutter til de hæver op og er faste og en smule gyldne.
5. Lad afkøle helt inden de befries fra formen.

### Opbevaring

Opbevares i køleskab i op til 3 dage eller fryses.
